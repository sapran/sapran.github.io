---
title: Володимир Стиран
date: 2018-01-01
author: Vlad Styran
layout: page
---

Спеціаліст з інформаційної безпеки з 2007 р.: [OSCP](https://en.wikipedia.org/wiki/Offensive_Security_Certified_Professional), [CISSP](https://en.wikipedia.org/wiki/Certified_Information_Systems_Security_Professional), [CISA](https://en.wikipedia.org/wiki/Certified_Information_Systems_Auditor) і т.і. В минулому, співорганізатор найбільшої української конференції з ІБ [UISGCON](https://uisgcon.org), засновник першого українського подкасту з ІБ [Securit13](https://securit13.libsyn.com). Доповідач, блогер та тренер з питань інформаційної безпеки, оцінки захищеності та соціальної інженерії. Докладніше про мою кар'єру можна дізнатися у [LinkedIn](https://ua.linkedin.com/in/styran). Мої контакти – у розділі "Зв'язок".

В останні кілька років я присвятив себе наступальній інформаційній безпеці та допомагаю компаніям по всьому світу захистити ввірені їм секрети від кібер-загроз і атак з використанням методів соціальної інженерії. Для цього я постійно вивчаю доступні (і не дуже) матеріали з прикладної психології, неврології, суспільних наук, лінгвістики та інших областей знань, що мають відношення до взаємодії людських істот та високих технологій. Отримані мною знання знаходять застосування в проведених мною тестах на проникнення по соціальному каналу, а також авторських тренінгах та майстер-класах з протистояння загрозам соціальної інженерії.

Після декількох років роботи в сервісних ІТ-компаніях і десятків успішно виконаних проектів, я прийшов до висновку про необхідність створення консалтингової фірми, ексклюзивно зосередженої на наданні послуг з оцінки захищеності від загроз соціальної інженерії. З цією метою ми разом з однодумцями в 2014 р заснували компанію [Berezha Security](https://berezhasecurity.com). З тих пір ми розробили і постійно вдосконалюємо власну методику проведення тестів на проникнення по соціальному каналу, а також унікальну програму підвищення обізнаності про загрози соціальної інженерії у вигляді авторського тренінгу для широкої аудиторії. Хочете дізнатися більше? Пишіть нам за адресою [sales@berezhasecurity.com](mailto:sales@berezhasecurity.com) або завітайте на вебсайт [berezhasecurity.com](https://berezhasecurity.com).

Зв'язатися зі мною напряму можна по email: <a href="mailto:sapran@gmail.com" target="_blank">sapran@gmail.com</a>. PGP ключ: <a href="https://keybase.io/sapran/key.asc" target="_blank">A2A3 AE1B E7C9 D1FE</a>.