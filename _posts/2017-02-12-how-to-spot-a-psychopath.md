---
layout: post
title: Як розпізнати психопата
date: 2017-02-12
author: Vlad Styran
excerpt_separator: <!-- more -->
---
Працюючи в кібер-безпеці, нерідко чую риторичні питання типу "да що ж вони за люди такі"? Як можна вимагати гроші в медичної клініки? Як можна експлуатувати дітей для зйомки порно? Як можна доводити підлітків до самогубства через інтернет?

Це питання нормальної людини, здатної до емпатії. Іншими словами, це наслідки того, що в вас є сумління. Але не всі люди такі.

Психопати та соціопати, які зазвичай стоять за вкрай аморальними злочинами, не мають таких проблем. Для них сумління – це безглуздий тягар, який створює обмеження для невдах типу нас з вами, одночасно перетворюючи нас на їхню легку здобич.
<!-- more -->

Психопати зустрічаються набагато частіше, ніж нам здається. Статистика неточна, але можна сміливо стверджувати, що їх не менше одного на сотню нормальних людей. Хоча звичайно, вони себе ненормальними не вважають: вони не мають жодних проблем зі своїм відхиленням. Навіть навпаки: вони, якщо усвідомлюють свою відмінність, вважають це перевагою над нами, невдахами.

Соціопати зустрічаються ще частіше. Якщо психопатія це системне відхилення, з яким треба народитися, то соціопатом можна стати – в наслідок психологічної або фізіологічної травми, зокрема в результаті раннього знайомства з насиллям. На відміну від психопатів, соціопати майже завжди відчувають емоційний дискомфорт щодо своєї відмінності, а також мають певну форму сумління та моральності, які, на жаль, суттєво відрізняються від наших.

Отже, питання не в тому, звідки беруться такі люди: вони просто існують, на жаль це природне явище. Питання в тому, як навчитися їх розпізнавати, уникати, та своєчасно знешкоджувати. Ось ознаки, які можуть видати предатора.

1. Харизма зашкалює. Хижаки приваблюють своїх жертв, зазвичай нормальні люди вважають їх цікавими та привабливими.

1. Занадто висока думка про себе. Вони вважають себе розумнішими та могутнішими, ніж вони є насправді. Мають грандіозні, нереалістичні плани на майбутнє.

1. Надмірний потяг до розваг, часто за кошт інших. Життя на межі або за межею паразитизму.

1. Патологічна брехня. Збрехавши, психопат не боїться викриття та в разі чого спробує звести усе до невдалого жарту.

1. Відсутність почуття вини. Що називається "даже бровью не повел."

1. Низька емоційність, відсутність співчуття та симпатії. Нездатність до довготривалих стосунків.

1. Нездатність до відповідальності. Психопати не уникають наслідків своїх дій, вони їх просто ігнорують.

1. Як наслідок усього вище – здатність майстерно маніпулювати іншими.

На жаль, більшість з цих ознак дуже важко виявити "через інтернет", але з чогось треба почати.

Бережіться.