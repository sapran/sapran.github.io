---
id: 1207
title: UISGCON11 CTF
date: 2015-11-27T18:08:08+00:00
author: sapran
layout: post
guid: /?p=1207
permalink: /2015/11/uisgcon11-ctf/
shorturl:
  - http://tinyurl.com/q7okf45
categories:
  - Uncategorized
tags:
  - ctf
  - uisg
excerpt_separator: <!-- more -->
---
Щодо UISGCON11 CTF.

Так, ми знаємо, що раніше анонс змагань в рамках UISGCON відбувався значно раніше. Але цього разу ми готуємо для вас щось незвичне, тому сама ідея і форма змагань викарбовулася лише щойно, тому вже вибачайте :)

Отже, вйо до новин. Перше, цього року CTF буде. Друге, це буде незвичайний CTF.
<!-- more -->

Всі небайдужі напевно помітили, що останнім часом на українській CTF-арені намітилися очевидні лідери, які тренуються, зігруються та часто-густо й самі організовують змагання. Тому цього разу гейммайстри подумали, що стандартний CTF це шлях до логічно передбачуваного результату, і вирішили трохи урізноманітнити задачу.

Кінцеве формулювання умов змагань буде оголошено в четвер, тоді ж почнеться реєстрація гравців, тому будьте готові та пильнуйте за змінами на сайтах 11.uisgcon.org та ctf.uisgcon.org. На вас чекають динамічні змагання в індивідуальному заліку та оригінальна система нарахування балів. Всього розказати не можу, але уявіть собі, ще це буде реалістичний квест із завданнями, які розташовані один за одним, при цьому кожне наступне завдання вимагає вирішення попередньго, складніше за попереднє, та &#171;коштує&#187; більше, ніж попереднє. При цьому кожне завдання є доступне протягом однієї години та &#171;вирішується&#187; та &#171;знецінюється&#187; автоматично для всіх гравців, які його не виконали, через годину після його оголошення. Також, щоб додати ситуації додаткового шарму, &#171;вартість&#187; завдання буде зменшуватися на третину кожні 20 хвилин. Уявили? Добре, та це ще не все.

На вас чекає випробування у вигляді квесту, для подолання якого вам знадобляться реальні навички з тестування безпеки систем, додатків та людських істот. Які саме навички? Практично усі: OSINT, network analysis, application security, social engineering, vulnerability assessment&#8230; Бачите, ваш попередній досвід гри в CTF стає все менш важливим :) Тепер невигідно &#171;притримувати&#187; ключі до останніх хвилин, щоби не &#171;світитися&#187; в турнірній таблиці. Скрипти з автоматизації вирішення стандартних завдань, напевно, також не знадобляться. І ще, ваші конкуренти, які були менш спритними на початку змагань, зберігатимуть шанси наздогнати вас аж до повного вичерпання конкурсного часу.

Подобається? Так отож. Грайте та не пожалкуєте.
