---
layout: post
title: НБУ хоче запровадити нульову відповідальність для держателів платіжних карток
subtitle: та чому це може бути найкращим стимулом розвитку банківської безпеки
date: 2016-06-13
author: Vlad Styran
---

НБУ повідомив, що планує запровадити "zero liability" для користувачів банківських карток, банкіри відповіли одностайною критикою, отже, загалом нічного незвичного не відбулося. Але давайте поміркуємо за межами цього діалогу.

Перенесення повної відповідальності за безпеку платежів на банк – це не по-європейському. Це по-американському. В Штатах відповідальність резидента по картковому шахрайству, якщо я правильно пам'ятаю, обмежується аж $50. Причому це не традиція якась, а федеральний закон. Тобто, якшо у ковбойца Джоні погані східноєвропейські кардери утирили 5 тисяч з кредитки, він іде до банку, пише заяву про відмову, здає в касу полтос і на цьому інцидент для нього вичерпано. Банк може переслідувати шахраїв, займатися агрегацією збитків, потім співпрацювати з федералами та Інтерполом, а потім чекати на екстрадицію, паралельно підраховуючи на яку суму наступного року застрахуватися по програмі cyber-insurance. Але Джоні це все не пімкає.

В Британії ситуація трошки інакша, тобто діаметрально протилежна. Там вівчару Освальдо на порозі банку всунуть підписати типовий для банківської сфери контракт, в якому він сам собі винний в разі чого. Альтернативи особливої нема, або ж вона значно менш вигідна. Оззі поміркує трохи, та керуючись аргументами типу "кому я потрібний" та "то ще коли буде" поставить у контракті свій підпис. І коли у нього утирять бабло, він може, звичайно, поскаржитись, але банк в суд принесе висновки незалежних аудиторів про те, що у них все на мазі з безпекою, а також пару центнерів дорогих юристів – бо нікому такий прецедент не треба.

В континентальній Європі ситуація коливається між цими двома екстремумами в залежності від юрисдикції та особливостей менталітету.

Я великий прихильний американського варіанту регулювання. Не тому, що я латентний соціаліст. Просто для мене очевидно, що лише переклавши всю відповідальність за шахрайство на банки, можна хоч якось вплинути на проблему. Керуючись досить жорсткими та методичними правилами управління ризиками, вони змушені будуть інвестувати в безпеку, причому робити це помірковано. Які дії потенційно можуть завадити шахрайству? Обмеження користувацького інтерфейсу систем інтернет-банкінгу? Кращий захист та моніторинг PoS і банкоматів? Корпоративна безпека банків та платіжних систем? Що з цього знаходиться під контролем клієнтів, а не банків?

Але досить риторики. Якщо це рішення буде прийняте та втілене в життя, це буде найбільшим внеском НБУ в підвищення банківської безпеки. Це прекрасний приклад хорошої роботи регулятора: не спам-розсилка перекладу застарілого ІСО-шного стандарту, тексту якого незабаром виповниться 20 років, а реальне економічне стимулювання перерозподілу бюджетів та інвестицій в бік покращення захисту від кібер-шахрайства.
