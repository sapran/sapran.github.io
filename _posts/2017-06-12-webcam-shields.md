---
layout: post
title: Кіберзабобони, випуск №1
subtitle: шторки для веб-камер
date: 2017-06-12
author: Vlad Styran
excerpt_separator: <!-- more -->
---
Значіт начінаєм серію публікацій з розвінчування кумедних міфів про кібер-безпеку #кіберзабобони. В першому випуску читайте про шторкі для веб-камер.

TL;DR: шторки для веб-камер – це не більше ніж прикольний аксесуар і вам не варто сподіватися, що вони врятують вас від шпигунства. Якщо дійсно хочете вберегтися від підглядання та підслуховування – користуйтеся порадами з персональної кібер-безпеки та не працюйте в операційній системі з правами адміністратора. Досвідчені користувачі можуть скористатися спеціальними програмами на кшталт Little Flocker (macOS) та (я буду вдячний за підказку аналогу для Windows).
<!-- more -->

Тепер по-порядку.

Деякі люди вішають собі на веб-камеру ноутбуку таку невеличку шторку, одну з тих, якими розробники "рішень з безпеки" щедро засівають конференції та виставки. Пересічній людині може здатися, що в такому засобі збереження приватності є зміст. Але подумайте: якщо в вашій системі завівся шпигун (програма/агент віддаленого доступу, яким користується зловмисник), то чи не варто задуматися над перевстановленням операційної системи замість марнування ізолєнти та псування поверхні екрану сумнівними засобами безпеки?

Ні, серйозно, давайте міркувати категоріями оцінки ризиків. Шторка "врятує" вас у випадку, коли у вашій системі вже повністю та безроздільно властвує незнайома (або знайома) вам людина. Яка може реєструвати текст, який ви вводите, слідкувати за вашими відвідуваннями в інтернеті, записувати звуки в зоні дії вашого мікрофону. Чи не безглуздо виглядає при цьому спроба обмежити його доступ до відео з вашої веб-камери?

Спокій від придбання шторкі для веб-камери – це типовий приклад хибного почуття безпеки. Краще оновлюйте ОС, працюйте в режимі низьких привілеїв та встановіть якийсь прикольний монітор утилізації ресурсів типу Little Flocker (now XFence) https://campaigns.f-secure.com/xfence/ або (Windows analogue here). А до шторки можна ставитись як до прикраси, на рівні стікера на кришці ноутбука, не більше.

Бережіться.