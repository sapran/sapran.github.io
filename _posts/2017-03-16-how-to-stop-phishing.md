---
layout: post
title: Як зупинити фішинг
subtitle: Раз і назавжди
date: 2017-03-16
author: Vlad Styran
excerpt_separator: <!-- more -->
---
Людоньки, хочете я вам розкажу, як зупинити фішинг раз і назавжди у три БЕЗКОШТОВНІ кроки? Вам навіть не треба буде тирити у нас матеріали наших авторських тренінгів з протидії соціальній інженерії (і таке трапляється). Більше того, ми з кентами одразу ж закриємо [Berezha Security](https://berezhasecurity.com) та розпочнемо кар'єру десь в астрофізиці, політиці чи соціальній психології. Хочете? То слухайте.
<!-- more -->

## Крок 1: Переїдьте на хмарну пошту

От просто розпочніть користуватися Google Apps for Business чи Office365 просто зараз. Кожен раз, коли по пентест звертається компанія, яка використовує цих монстрів, десь у Всесвіті починає плакати соціальний інженер. Поштові фільтри у Гугла та МС настільки навернуті на машинному навчанні датасетами з мільярдів листів щодня (лише 10-20% з яких є легітимними), тому пробитися через них – показник справжнього професіоналізму. Вони не пропустять макроси, вони не пропустять заархівовану програму, вони не пропустять архів з паролем. Вам дуже пощастить, якшо ви створите шаблон листа для фішингу по URL, який буде виглядати легітимно та пролізе через Gmail не потрапивши в папку Infected.

## Крок 2: Розпочніть використовувати PGP або S/MIME

От просто завайтлістіть собі легітимні сертифікати або ключі ваших контрагентів та розшарьте їх всередині компанії. Ні, не треба нічого шифрувати! Просто підписуйте листи та довіряйте підписаним листам, це вся криптографія, яка вам потрібна для захисту від фішингу! Так, і це можна обійти шляхом повної компрометації комп'ютера вашого колеги чи партнера, але це в десятки, сотні разів складніше, ніж підібрати його пароль до пошти чи змусити його натиснути каку.

## Крок 3. Створіть білі списки програм та бібліотек

Безкоштовно, засобами вашої корпоративної операційної системи. Споримо це Windows? Тоді розпочніть [ось з цього](https://www.bleepingcomputer.com/tutorials/create-an-application-whitelist-policy-in-windows/), а потім створіть політики для сертифікатів, якими ваші вендори та аутсорсери підписують код. І все, тепер навіть в разі компрометації вашого комп'ютера пост-експлуатація перетворюється на кошмар для хакера. Так, профі зроблять все in-memory, без запису на диск та читання з диску. Але такі техніки поки що нові, плюс дивіться кроки 1 та 2.

І все! Ви на 99,99% захищені!

Але ж то хмара, то не зна де, і хто до того має доступ… А криптографія складна, давайте краще підемо пошопимось модним залізом… Та які в біса сертифікати та білі списки, в нас скрам, аджайл і контінуоус анігілейшн! Ну ви поняли.

Бережіться.