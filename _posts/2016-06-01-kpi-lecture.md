---
layout: post
title: За мотивами лекції з соціальної інженерії в КПІ
subtitle: Список рекомендованої літератури
date: 2016-06-01
author: Vlad Styran
tags:
  - презентации
---

Минулої п'ятниці мав змогу поспілкуватися з першокурсниками факультету [ФІОТ КПІ](http://fiot.kpi.ua). Розпочалося все як у фільмі жахів. Я ж тіпа прийшов з усіма прибамбасами: з ноутом щоб презу показать, з блютуз колонкою щоб відео продемонструвать зі звуком і т.д. Але реальність все розставила по місцях – наявний проектор мав лише VGA і спілкуватися по ньому погодився лише з віндою, а вінда в свою чергу не захотіла спарюватися з колонкою. Отже, довелось мені брати в руки крейду з ганчіркою та згадувати молодість. І я вважаю що вийшло навіть краще ніж могло з використанням хай-тек вмісту мого рюкзака.

Отже, що я можу вам сказати. Маю стриману надію що студент в Україні є. Рівень підготовки аудиторії загалом радує, а в окремих випадках – вражає. Зізнаюсь чесно, мене в їхньому віці цікавили зовсім інші речі.

Мова йшла про соціальну інженерію (совпадєніє? нє думаю...) тому розпочинати довелось з самого початку і півтори години для розкриття теми очевидно не вистачило. Наприкінці виступу постали цілком логічні питання куди бігти за більш фундаментальними знаннями, відповідь на яке я частково дав, але докладно вирішив оформити в вигляді цього посту. Так що ось вам список рекомендованої макулатури з питань соціальної інженерії та її використання на користь і навпаки.

## Про соціальну інженерію
- Книжка про СІ відомого бізнесмена в цій галузі. Я не можу сказати, що Кріс відрізняється талантом у літературі або предметній області, але може саме з цієї причини результати його роботи відзначаються методичністю та системністю підходу. [Christopher Hadnagy, Social Engineering: The Art of Human Hacking 1st Edition](http://www.amazon.com/Social-Engineering-The-Human-Hacking/dp/0470639539)
- Перші мемуари Мітніка, читається нормально, дуже багато практичних прикладів та порад з протидії використаним методам. Після цього Кевіна охопила зіркова хвороба і подальші його твори трошки нуднуваті. [Kevin D. Mitnik, The Art of Deception: Controlling the Human Element of Security](http://www.amazon.com/Art-Deception-Controlling-Element-Security/dp/076454280X)
- Щомісячний подкаст Кріса Хеднегі (див. вище), цікавий зокрема через гостей та інтерв'ю. [www.social-engineer.org](http://www.social-engineer.org)
- Мої виступи "Правда про ложь" та "Прелюдия к атаке" в розділі "Виступления" цього блогу. Насолоджуйтесь :)

## Про принципи та методи впливу
- Системне викладення методів впливу та стратегій протидії ним. Крута наукова книжка, написана провідним психологом, якого природа не обділила літературним талантом. [Robert B. Cialdini, Influence: The Psychology of Persuasion, Revised Edition](http://www.amazon.com/Influence-Psychology-Persuasion-Robert-Cialdini/dp/006124189X)
- Не менш крута книжка не менш крутого вченого, цього разу про приципи поведінкової (читати: нераціональної) економіки. Адам Сміт був неправий, економіка це додаток не математики, а психології. [Dan Arieli, Predictably Irrational, Revised and Expanded Edition: The Hidden Forces That Shape Our Decisions](http://www.amazon.com/Predictably-Irrational-Revised-Expanded-Decisions/dp/0061353248)
- Курс на Корсері, побудований на роботах Чіальдіні та інших крутих пациків. Якщо нема часу або ліньки читати, це те ще вам треба. [University of Michigan, Influencing People](https://www.coursera.org/learn/influencing-people)

## Про універсальні емоції та невербальну коммунікацію
- Без коментарів, Пол Екман це патріарх психології емоцій, його роботи пересічними громадянами не обговорюються. [Paul Ekman, Emotions Revealed](http://www.amazon.com/Emotions-Revealed-Second-Edition-Communication/dp/0805083391)
- Джо 25 років працював в ФБР у спецпідрозділі, який займався вивченням та застосуванням невербальних комунікацій в боротьбі з федеральніми злочинцями та міжнародними шпигунами. Потім звільнився, заснував консалтинговий бізнес, та написав пачку книжок, цю я вважаю найкращою. [Joe Navarro, What Every BODY is Saying: An Ex-FBI Agent's Guide to Speed-Reading People](http://www.amazon.com/What-Every-BODY-Saying-Speed-Reading/dp/0061438294)

Очевидно, цей список можна і треба продовжити. Що я й збираюся періодично робити. Але для початку цього досить.
