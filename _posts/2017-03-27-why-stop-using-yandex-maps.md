---
layout: post
title: Чому не можна користуватися Яндекс-пробками
subtitle: та іншими російськими сервісами з геолокацією
date: 2017-03-27
author: Vlad Styran
excerpt_separator: <!-- more -->
---
Прилетіло "в приват"" чергове "в мене нічого красти", цього разу на тему геолокаціі. Але не пасивно-агресивне, як зазвичай, а вже інтригуюче та зацікавлене. Це дуже радує! Значить ми тут не дарма і народ потроху починає прозрівати в плані загроз кібербезпеки.

Отже, чому не можна користуватися Яндекс-пробками та іншими російськими сервісами з геолокацією?

![huYandex](/img/huyandex.jpg)
<!-- more -->

Зазвичай у користувачів Яндекс-пробок два аргументи: по-перше, цей сервіс кращий за, скажімо, Google Maps, а по-друге, "кому потрібні мої координати?"

Щодо першого в мене немає аргументів, тому що я в своєму житті жодного разу не користувався Яндекс-пробками і просто не можу порівнювати. Я можу сказати що Apple Maps в Україні просто безпорадні, тому що в них немає майже жодних даних про наше пересування. Так, в Україні порівняно мало айфонів, а ті, що є, "рідними" картами не користуються. В мене є враження від Google Maps та Waze, лише позитивні. А на кожну історію з третіх рук про те що Google Maps завів вас в бур'яни, в мене є аналогічна історія про Яндекс навігатор.

Щодо другого в мене теж немає аргументів: як і в випадку з електронною поштою, я повністю погоджуюся, що особисто ваша геолокація нікому нафіг не впала. Але є така штука, як "великі дані": агрегована інформація про пересування мільйонів громадян дуже допомагає під час, скажімо, планування диверсійних операцій, масових заворушень та терористичних атак. Тепер, з цим новим знанням, перегляньте своє ставлення до власних геоданих та дайте відповідь на питання: кому ви радше довірите свої маршрути та координати? Країні, в якій зараз своїх проблем вистачає, або країні, яка має тут цілком очевидні геополітичні інтереси?

Отже, мені по цій темі взагалі немає чого вам порадити, але я впевнений, що ви зможете самостійно зважити аргументи та дійти власних висновків.

Бережіться.