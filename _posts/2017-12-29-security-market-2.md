---
layout: post
title: Хто є хто
subtitle: на ринку кібер-безпеки (частина 2)
date: 2017-12-29
author: Vlad Styran
excerpt_separator: <!-- more -->
---

В минулому пості я розповідав які розклади існують на ринку кібер-безпеки, як споживачі та постачальники безпеки фактично забили на неї та скеровуються виключно аргументами економії бюджету та генерації виручки відповідно. Також я зачепив теми регулювання та комплаянсу в галузі кібер-безпеки та пообіцяв розповісти, що ж ще відбувається в нашій затишній пісочниці, отже виконую.
<!-- more -->

Поряд з постачальниками та споживачами безпеки, які до індустрії кібер-безпеки не мають прямого стосунку, в цій галузі існує таке явище як власне індустрія кібер-безпеки, англійською cyber security industry. Складається воно з таких підрозділів.

Академія. Це такі дуже розумні пани та пані, які штовхають індустрію вперед на стратегічному рівні. Вони вигадують нові математичні, економічні та соціальні моделі, які потребують безпеки та оптимально її забезпечують, вони розробляють фундаментальні принципи забезпечення безпеки, вони влаштовують експерименти та проводять дослідження, які надають нам докази ефективності чи неефективності різноманітних зусиль з забезпечення безпеки тощо. Тобто, вони рухають галузь вперед та дозволяють нам користуватися їхніми здобутками, здебільшого на шару.

Хакери. Тру хакери – вайтхети та грайхети – займаються тим, що постійно ставлять під сумнів status quo та випробовують захист систем та мереж, які мають певне економічне та суспільне значення. Таксономія не-кримінальних хакерів це окрема тема, я про неї вже писав, але в цьому пості хочу підкреслити важливість правильного ставлення до цієї категорії професіоналів. Хакери ваші друзі, поки ви не заслужили на протилежне.

Власне, індустрія кібер-безпеки, тобто бізнеси, нон-профіти та спільноти, які займаються тим, що покращують безпеку, але при цьому, на відміну від вендорів "першого ешелону", інтеграторів та дистриб'юторів не вважають її додатковим або неосновним видом діяльності. Це компанії, які будуються навколо сервісів, продуктів, або платформ, які зосереджені на безпеці ексклюзивно, тобто пішли ва банк з цією місією.

Дослідники безпеки. Це окрема каста, яка поділяється на криптографів, дослідників вразливостей, дослідників шкідливих програм тощо. Вони можуть діяти незалежно, або входити до підрозділів великих компаній, причому як постачальників так і споживачів безпеки. Причому на мій погляд споживачі тут відіграють набагато потужніше, візьмемо для прикладу Google, Netflix, Amazon або Facebook. Ці команди чи незалежні дослідники продукують звіти, результати та ПЗ з відкритим кодом, якого ви не дочекаєтесь від інших гравців на ринку.

Власне, це все, що я хотів вам повідомити про "легітимних" гравців на цьому ринку. Тепер ви знаєте в загальних рисах які тут двіжухи та з ким мені доводиться мати справу день у день. В наступному пості я розповім про те, кого помилково вважають частинами індустрії кібер-безпеки, хоча вони фактично ними не є.